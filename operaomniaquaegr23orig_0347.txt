Exeursus ΙΧ.

(Csr. pag. 68. not. 1.)

Cum accusandi Origenis materia et ex libris a Rufino
interpretatis, qui, ut ipse ait Huetius‚ parum Origeni prae-
iudicare debent, et ex Catholicis de libero arbitrio sen-
tentiis desumta sit, mirari satis non possum, cur eruditi
viri in his Rufini interpretationibus inhaeserint, contextum
Origenis Graece exstantem neglexerint, et quae ad liberi
arbitrii defensionem contra detestandas haereses Catholice
t disputat, ea ad haeresin Pelagianam, aut saltem Semipe-
lagianam detorserin13 quae vero sexcentis locis de gra-
tuitae et efficacis gratiae necessitate magnifice praedicat,
ne legisse quidem aut animadvertisse videantur. Faten-
dum sane est, quod Origenes ex animarum praeexistentia
opinatus est, id si vehementius urgeatur, consecutiones
habere cum Catholico dogmate pugnantes. Sed nemo
nescit, optimos viros saepe in errato aliquo ita versari,
ut quae ex eo consequuntur, minime defendant. Quod
si usquam alias verum suit, certe in Origene comproba-
tur, qui suam illam de animarum praeexistentia opinio-
nem, ut probabilem conjecturam, re non decisa, propo-
nit; at nulla habita ratione hujus commenti, Christi gra-
tiam, magnum illud Dei incarnati et crucifixi munus sic
exponit, sic defendit, ut ab eo fieri par erat, qui in hoc
incarnationis mysterio et meditando, et praedicando, et
contra Judmzos, Ethnic0s‚ et Haereticos defendendo vitam

consumsit.

