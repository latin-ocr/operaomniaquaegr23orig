Onmnmmonum Lmen ΙΙ. 317

ingenii sui perspicacitate notavit Picus Mirandulanus art.
4. Apologiae suae pro Origene: verum ¹) minus recte ad-
didit, Origenem ante sexagesimum aetatis suae annum
multa titubanter proposuisse, utpote in Theologicis quae-
stionibus nondum satis subactum3 quae vero deinceps
elucubravit, puta libros contra Celsum, et Commentaria
in Matthaeum, ea tum scripsisse, cum jam Catliolica ve-
ritas ipsi fuisset comperta:- quasi non iidem compareant

in iis errores, quos in prioribus admiserat.

¹) Miror haec Miranduli verba reprehendere Hue-
tium, qui ipse alibi ait: »Alia senex Adamantius, ingenio
per aetatem magis subacto, elimavit3 alia efferente sese
in juventutis aestu fecunditate profudit« De quibus prae-
clare dixit Hieronymus in Prologo ad Commentarios in
Lucam, Origenem in quibusdam Tractatibus »quasi iterum
talis ludere, alia esse virilia ejus et senectutis seria«
»Certe alia ad amicos secreto scripsit‚« ut verbis Georgii
Bulli utar, cfr. defens. fidei Nicaea. de Filii τῷ ὁμοθυ-
σίῳ cap. 9. nuni. 3. »quae lucem nunquam visura spera-
vit; in quibus libere ac pene sceptice disseruit, ac ple-
rumque non tam suam certam ac definitam sententiam,
quam vel aliorum ratiocinationes, vel suos quosdam scru-
pulos ae dubitatiunculas‚ ad clariorem veritatis elucida—
tionem proposuit. Alia ipse in publicum emisit, sive
contra infideles, sive adversus haereticos, seu denique ad
instruendam plebem Christianam3 in quibus via trita ac
tuta incedens, receptam in ecclesia catholica doctrinam
studiosius tradidit. Negari autem non potest, quin‘ Ori—
genis suffragium de catholica doctrina peti debeat ex iis
praecipue scriptis, quae publicis usibus ipse destinavit,
quae cogitate et attente exaravit, quae deniquejam senex
et longo rerum usu et experientia edoctus composuit.
Huiusmodi sunt, omnium consensu, libri octo contra Cel-
sum Epicureum‚ et CommentarIa in Matthaeun1.« Atta-
men non negaverim plerosque errores in iis comparere,
quos in prioribus admiserat.

